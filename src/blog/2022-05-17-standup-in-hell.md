---
title: استندآپ در جهنم!
---

ما در تیممون هر روز ساعت ۱۲ ظهر جلسه‌ی استندآپ داریم و درباره‌ی کارهایی که داریم انجام می‌دیم با هم صحبت می‌کنیم. اون روز از ساعت ۱۰ صبح روزِ کاریم رو از خونه شروع کرده بودم. ساعت نزدیک ۱۲:۰۰ بود که تصمیم گرفتم برم دفتر و از اون‌جا در جلسه شرکت کنم.
توی راه اتفاقات عجیبی می‌افتاد و هر لحظه مطمئن‌تر می‌شدم که به جلسه نمی‌رسم. تصمیم گرفتم یه گوشه پارک کنم و در جلسه شرکت کنم. لپ‌تاپ رو باز کردم و وارد جلسه شدم.

برای این‌که صدای موتور و کولر ماشین مزاحم همکارام نباشه ماشین رو خاموش کرده بودم. خودتون تصور کنید دیگه، ساعت ۱۲ ظهرِ یکی از روزای اردیبهشت‌ماه در قم!
یکی دو دقیقه‌ی اول همه چیز عادی بود و داشتیم صحبت‌ها رو پیش می‌بردیم. یواش یواش دمای داخل ماشین داشت زیاد می‌شد. بعد از پنج دقیقه دیگه همه‌ی سر و صورت و بدنم داشت خیسِ عرق می‌شد.

در نهایت جلسه‌مون بعد از ۱۲ دقیقه تموم شد ولی یک نکته برای من خیلی جالب شد. در اون شرایط دوست داشتم صحبت‌ها **کوتاه و واضح** باشه و از حاشیه رفتن پرهیز کنیم.
علی‌رغم این‌که خیلی از معاشرت و هم‌صحبتی با همکارام (که همه‌شون دوستام هستن) لذت می‌برم، اما تجربه‌ای که ناخواسته پیش اومد باعث شد این رو در نظر بگیرم که از رسالت اصلی جلسات استندآپ روزانه نباید غافل بشیم.